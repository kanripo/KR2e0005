# -*- mode: mandoku-view; -*-
#+TITLE: 戰國策校注
#+DATE: 2015-08-24 22:29:56.294431
#+PROPERTY: ID KR2e0005
#+PROPERTY: BASEEDITION WYG    
#+PROPERTY: JUAN 提要
<pb:KR2e0005_WYG_000-1a>¶
欽定四庫全書　　　　　史部五¶
　戰國䇿校注　　　　　　雜史𩔖¶
　　提要¶
　　　　(臣/)等謹案戰國䇿校注十卷元呉師道撰師¶
　　　　道字正傳蘭溪人至治元年進士官至禮部¶
　　　　郎中事蹟具元史儒學傳戰國䇿舊有髙誘¶
　　　　注宋紹興間縉雲鮑彪病其闕略重為之注¶
　　　　而復為改定其次第師道又以鮑彪注為未¶
<pb:KR2e0005_WYG_000-1b>¶
　　　　善又取剡川姚宏之注與彪注叅校而雜引¶
　　　　諸書考証之其書一仍彪注之舊而每條之¶
　　　　下凡增其所闕者謂之補凡糾其所失者謂¶
　　　　之正各以補曰正曰别之復取劉向曾鞏所¶
　　　　校三十三篇四百八十六章舊第為彪所變¶
　　　　者别存于首前有師道自序撮舉彪注之大¶
　　　　紕繆者凡十九條議論皆極精審古來注是¶
　　　　書者當以師道為最善其後附載李文叔王¶
<pb:KR2e0005_WYG_000-2a>¶
　　　　覺孫朴諸跋及姚宏姚寛兩序于是書本末¶
　　　　源流叙述尤詳宏字令聲一曰伯聲嘗為删¶
　　　　定官忤秦檜死大理獄寛即著西溪叢語者¶
　　　　嘗註是書今皆不𫝊惟藉師道是書存其崖¶
　　　　略爾乾隆四十五年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 戰國策劉序
<pb:KR2e0005_WYG_000-3a>¶
戰國䇿劉序¶
䕶左都水使者光禄大夫臣向言所校中戰國䇿書中¶
書餘卷錯亂相糅舛又有國别者八篇少不足臣向因¶
國别者略以時次之分别不以序者以相補除復重得¶
三十三篇本字多誤脫為半字以趙為肖以齊為立如¶
此字者多中書本號或曰國䇿或曰國事或曰短長或¶
曰事語或曰長書或曰脩書臣向以為戰國時㳺士輔¶
所用之國為之䇿謀宜為戰國䇿其事繼春秋以後訖¶
<pb:KR2e0005_WYG_000-3b>¶
楚漢之起二百四十五年間之事皆定以殺青書可繕¶
寫叙曰周室自文武始興崇道德隆禮義設辟雍泮宫¶
庠序之教陳禮樂弦歌移風之化叙人倫正夫婦天下¶
莫不曉然論孝悌之義惇篤之行故仁義之道滿乎天¶
下卒致之刑措四十餘年逺方慕義莫不賔服雅頌歌¶
詠以思其德下及康昭之後(以思其德一作恩德/其上下及一無下字)雖有¶
衰德其綱紀尚眀及春秋時已四五百載矣然其餘業¶
遺烈流而未滅五霸之起尊事周室五霸之後時君雖¶
<pb:KR2e0005_WYG_000-4a>¶
無德人臣輔其君者若鄭之子産晉之叔向齊之晏嬰¶
挾君輔政以並立於中國猶以義相支持歌詠以相感¶
聘覲以相交期㑹以相一盟誓以相救天子之命猶有¶
所行㑹享之國猶有所耻小國得有所依百姓得有所¶
息孔子曰能以禮讓為國乎何有周之流化豈不大哉¶
及春秋之後衆賢輔國者既沒而禮義衰矣孔子雖論¶
詩書定禮樂王道粲然分眀以匹夫無勢化之者七十¶
二人而已皆天下之俊也時君莫尚之是以王道遂用¶
<pb:KR2e0005_WYG_000-4b>¶
不興故曰非威不立非勢不行仲尼既沒之後田氏取¶
齊六卿分晉道德大廢上下失序至秦孝公捐禮讓而¶
貴戰爭棄仁義而用詐譎茍以取強而已矣夫篡盜之¶
人列為侯王詐譎之國興立為強是以轉相放效後嗣¶
師之遂相吞滅并大兼小暴師經嵗流血滿野父子不¶
相親兄弟不相安夫婦離散莫保其命湣然道德絶矣¶
晩世益甚萬乘之國七千乘之國五敵侔爭權盡為戰¶
國貪饕無耻競進無厭國異政教各自制斷上無天子¶
<pb:KR2e0005_WYG_000-5a>¶
下無方伯力攻爭強勝者為右兵革不休詐偽並起當¶
此之時雖有道德不得施設有謀之強負阻而恃固連¶
與交質重約結誓以守其國故孟子荀卿儒術之士棄¶
捐於世而㳺說權謀之徒見貴於俗是以蘇秦張儀公¶
孫衍陳軫代厲之属生從横短長之說左右傾側蘇秦¶
為從張儀為横横則秦帝從則楚王所在國重所去國¶
輕然當此之時秦國最雄諸侯方弱蘇秦結之合六國¶
為一以儐背秦秦人恐懼不敢闚兵於關中天下不交¶
<pb:KR2e0005_WYG_000-5b>¶
兵者二十有九年然秦國勢便形利權謀之士咸先馳¶
之蘇秦初欲横秦弗用故東合從及蘇秦死後張儀連¶
横諸侯聽之西向事秦是故始皇因四塞之國據崤函¶
之阻跨隴蜀之饒聽衆人之䇿乘六世之烈以蠶食六¶
國兼諸侯并有天下仗於詐謀之積終無信篤之誠無¶
道德之教仁義之化以綴天下之心任刑罰以為治信¶
小術以為道遂燔燒詩書坑殺儒士上小堯舜下邈三¶
王二世愈甚惠不下施情不上達君臣相疑骨肉相疏¶
<pb:KR2e0005_WYG_000-6a>¶
化道淺薄綱紀壊敗民不見義而懸於不寧撫天下十¶
四嵗天下大潰詐偽之弊也其比王德豈不逺哉孔子¶
曰道之以政齊之以刑民免而無恥道之以德齊之以¶
禮有恥且格夫使天下有所恥故化可致也茍以詐偽¶
偷活取容自上為之何以率下秦之敗也不亦宜乎戰¶
國之時君德淺薄為之謀䇿者不得不因勢而為資據¶
時而為(闕/)故其謀扶急持傾為一切之權雖不可以臨¶
國教化兵革救急之勢也皆髙才秀士度時君之所能¶
<pb:KR2e0005_WYG_000-6b>¶
行出竒䇿異智轉危為安運亡為存亦可喜皆可觀䕶¶
左都水使者光禄大夫臣向所校戰國䇿書録¶
#+PROPERTY: JUAN 戰國策曾序
<pb:KR2e0005_WYG_000-7a>¶
戰國䇿曽序¶
劉向所定著戰國䇿三十三篇崇文總目稱十一篇者¶
闕臣訪之士大夫家始盡得其書正其誤謬而疑其不¶
可考者然後戰國䇿三十三篇復完叙曰向叙此書言¶
周之先眀教化修法度所以大治及其後詐謀用而仁¶
義之路塞所以大亂其説既美矣卒以謂此書戰國之¶
謀士度時君之所能行不得不然則可謂惑於流俗而¶
不篤於自信者也夫孔孟之時去周之初已數百嵗其¶
<pb:KR2e0005_WYG_000-7b>¶
舊法已亡其舊俗已熄乆矣二子乃獨眀先王之道以¶
為不可改者豈將強天下之主以後世之所不可為哉¶
亦將因其所遇之時所遭之變而為當世之法使不失¶
乎先王之意而已二帝三王之治其變固殊其法固異¶
而其為天下國家之意本末先後未甞不同也二子之¶
道如是而已葢法者所以適變也不必盡同道者所以¶
立本也不可不一此理之不易者也故二子者守此豈¶
好為異論哉能勿茍而已矣可謂不惑於流俗而篤於¶
<pb:KR2e0005_WYG_000-8a>¶
自信者也戰國之㳺士則不然不知道之可信而樂於¶
說之易合其設心注意偷為一切之計而已故論詐之¶
便而諱其敗言戰之善而蔽其患其相率而為之者莫¶
不有利焉而不勝其害也有得焉而不勝其失也卒至¶
蘇秦商鞅孫臏呉起李斯之徒以亡其身而諸侯及秦¶
用之亦滅其國其為世之大禍眀矣而俗猶莫之悟也¶
惟先王之道因時適變為法不同而考之無疵用之無¶
敝故古之聖賢未有以此而易彼也或曰邪說之害正¶
<pb:KR2e0005_WYG_000-8b>¶
也宜放而絶之則此書之不冺其可乎對曰君子之禁¶
邪說也固将明其說於天下使當世之人皆知其¶
說之不可從然後以禁則齊使後世之人皆知其說之¶
不可為然後以戒則眀豈必滅其籍哉放而絶之莫善¶
於是故孟子之書有為神農之言者有為墨子之言者¶
皆著而非之至於此書之作則上繼春秋下至秦漢之¶
起二百四五十年之間載其行事固不得而廢也此書¶
有髙誘注者二十一篇或曰三十二篇崇文緫目存者¶
<pb:KR2e0005_WYG_000-9a>¶
八篇今存者十篇云編校史館書籍臣曽鞏序¶
　　國䇿劉向校定本髙誘注曽鞏重校凡浙建括蒼¶
　　本皆據曽所定剡川姚宏續校注最後出予見姚¶
　　注凡二本其一冠以目録劉序而置曽序于卷末¶
　　其一冠以曽序而劉序次之葢先劉氏者元本也¶
　　先曽氏者重校本也今不敢失其舊故次曽氏焉¶
　　呉師道識¶
#+PROPERTY: JUAN 序[鲍彪]
<pb:KR2e0005_WYG_000-10a>¶
戰國䇿校注序¶
國䇿史家者流也其文辯愽有煥而眀有婉而㣲有約¶
而深太史公之所考本也自漢稱為戰國䇿雜以短長¶
之號而有蘇張縱横之説學者諱之置不論非也夫史¶
氏之法具記一時事辭善惡必書初無所决擇楚曰檮¶
杌書惡也魯曰春秋善惡兼也司馬史記班固漢書有¶
佞幸等列傳學者豈以是為不正一舉而棄之哉矧此¶
書若張孟談魯仲連發䇿之慷慨諒毅觸讋納說之從¶
<pb:KR2e0005_WYG_000-10b>¶
容養叔之息射保功莫大焉越人之投石謀賢莫尚焉¶
王斗之愛縠憂國莫重焉諸如此𩔖不一皆有合先王¶
正道孔孟之所不能違也若之何置之曽鞏之序羙矣¶
而謂禁邪說者固將眀其說於天下則亦求其故而為¶
之說非此書指邪起秦迄今千四百嵗由學者不習或¶
衍或脫或後先失次故肖立半字時次相糅劉向已病¶
之矣舊有髙誘注既疎略無所稽據注又不全浸微浸¶
滅殆於不存彪於是考史記諸書為之注定其章條正¶
<pb:KR2e0005_WYG_000-11a>¶
其衍説而存其舊慎之也地理本之漢志無則缺字訓¶
本之說文無則稱猶雜出諸書亦别名之人姓名多不¶
傳見欲顯其所說故繫之一國亦時有論說以翊宣教¶
化可以正一史之謬備七略之缺於之論是非辨得失¶
而考(闕/)興亡亦有補於世紹興十七年丁邜仲冬二十¶
有一日辛已冬至縉雲鮑彪序¶
#+PROPERTY: JUAN 序[吴師道]
<pb:KR2e0005_WYG_000-12a>¶
戰國䇿校注序¶
先秦之書惟戰國䇿最古文最訛舛自劉向校定已病¶
之南豐曽鞏再校亦疑其不可考者後漢髙誘為注宋¶
尚書郎括蒼鮑彪詆其踈略謬妄乃序次章條補正脫¶
誤時出已見論說其用意甚勤愚甞並取而讀之髙氏¶
之踈略信矣若謬妄則鮑氏自謂也東萊吕子大事記¶
間取鮑說而序次之世亦或從之若其謬誤雖未甞顯¶
列而因此考彼居然自見遂益得其詳焉葢鮑專以史¶
<pb:KR2e0005_WYG_000-12b>¶
記為據馬遷之作固采之是書不同者當互相正史安¶
得全是哉事莫大於存古學莫善於闕疑夫子作春秋¶
仍夏五殘文漢儒校經未甞去本字但云某當作某某¶
讀如某示謹重也古書字多假借音亦相通鮑直去本¶
文徑加改字豈傳疑存舊之意哉比事次時當有眀徵¶
其不可定知者闕焉可也豈必強為傅㑹乎又其所引¶
書止於淮南子後漢志說文集韻多摭彼書之見聞不¶
問本字之當否史注自裴徐氏外索隱正義皆不之引¶
<pb:KR2e0005_WYG_000-13a>¶
而通鑑諸書亦莫考淺陋如是其致誤固宜顧乃極詆¶
髙氏以陳賈為孟子書所稱以伐燕為齊宣用是發憤¶
更注不思宣王伐燕乃孟子眀文宣閔之年通鑑謂史¶
失其次也鮑以赧王為西周君而指為正統此開卷大¶
誤不知河南為西周洛陽為東周韓非子說秦王以為¶
何人魏惠王盟臼里以為他事以魯連約矢之書為後¶
人所補以魏幾鄢陵為人名以公子牟非魏牟以中山¶
司馬子期為楚昭王卿此𩔖甚多尚安得詆髙氏哉其¶
<pb:KR2e0005_WYG_000-13b>¶
論說自謂翊宣教化則尤可議謂張儀之誑齊梁為將¶
死之言善周人詐以免難為君子所恕張登狡獪非君¶
子所排蘇代之訑為不可廢陳軫為絶𩔖離羣蔡澤為¶
明哲保身聶政為孝樂羊為隱忍君王后為賢智婦人¶
韓幾瑟為義嗣衛嗣君為賢君皆悖義害正之甚者其¶
視名物人地之差失又不足論也鮑之成書當紹興丁¶
卯同時剡川姚宏亦注是書云得㑹稽孫朴所校以閣¶
本標出錢藻劉敞校字又見晉孔衍春秋後語参校補¶
<pb:KR2e0005_WYG_000-14a>¶
注是正存疑具有典則大事記亦頗引之而世罕傳知¶
有鮑氏而已近時浚儀王應麟嘗斥鮑失數端而廬陵¶
劉辰翁盛有所稱許以王之愽洽知其未暇&KR0662;數而劉¶
特愛其文采他固弗之察也吕子有云觀戰國之事取¶
其大旨不必字字為據葢以游士増餙之詞多矧重以¶
訛舛乎輙因鮑注正以姚本參之諸書而質之大事記¶
存其是而正其非庶幾明事蹟之實求義理之當焉或¶
曰戰國䇿者六經之棄也子深辨而詳䆒之何其戾鮑¶
<pb:KR2e0005_WYG_000-14b>¶
彪之區區又不足攻也夫人患理之不眀耳知至而識¶
融則異端雜說皆吾進德之助而不足以為病也曽氏¶
之論是書曰君子之禁邪說者固將明其說於天下使¶
皆知其不可為然後以禁則齊以戒則眀愚有取焉爾¶
是非之在人心天下之公也是雖芻蕘不遺非雖大儒¶
必斥愚何擇於鮑氏哉特寡學謏聞謬誤復恐𩔖之世¶
之君子有正焉固所願也秦定二年嵗乙丑八月日金¶
華呉師道序¶
<pb:KR2e0005_WYG_000-15a>¶
國䇿之書自劉向校録逮南豐曽氏皆有序論以著其¶
大旨向謂戰國謀士度時君所能行不得不然曽氏譏¶
之以為惑流俗而不篤於自信故因之推言先王之道¶
聖賢之法而終謂禁邪說者固將眀其說於天下其論¶
正矣而鮑氏以為是特求其故而為之說者䇿乃史家¶
者流善惡兼書初無决擇其善者孔孟之所不能違若¶
之何置之鮑之言殆後出者求備邪夫天下之道王伯¶
二端而已伯者猶知假義以為名仗正以為功戰國名¶
<pb:KR2e0005_WYG_000-15b>¶
義蕩然攻鬬併吞相詐相傾機變之謀唯恐其不深捭¶
闔之辭惟恐其不工風聲氣習舉一世而皆然間有持¶
論立言不戾乎正殆千百而一二爾若魯仲連葢絶出¶
者然其排難解紛忼慨激烈每因事而發而亦未聞其¶
反正眀本超乎事變之外也况其下者乎當是之時本¶
仁祖義稱述唐虞三代卓然不為世俗之說者孟子一¶
人而已求之是書無有也荀卿亦宗王者今唯載其絶¶
春申之書而不及其他田子方接聞孔氏之徒其存者¶
<pb:KR2e0005_WYG_000-16a>¶
僅僅一言又何畧於此而詳於彼邪史莫大於春秋春¶
秋善惡兼書而聖人之心則欲寓褒貶以示大訓是書¶
善惡無所是非而作者又時出所見不但記載之也談¶
季子之金多位髙則沾沾動色語安陵嬖人之固寵則¶
以江乙為善謀此其最陋者夸從親之利以為秦兵不¶
出函谷十五年諸侯二十九年不相攻雖甚失實不顧¶
也厠雅於鄭則音不純置薫於蕕則氣必奪善言之少¶
不足以勝不善之多君子所以舉而謂之邪說者葢通¶
<pb:KR2e0005_WYG_000-16b>¶
論當時習俗之敝舉其重而名之也近代晁子正書志¶
列於縱横家亦有見者且其所列固有忠臣義士之行¶
不係於言者而其繼春秋抵秦漢載其行事不得而廢¶
曽氏固已言之是豈不知其為史也哉竊謂天下之説¶
有正有邪其正焉者主于一而其非正者君子小人各¶
有得焉君子之於是書也考事變䆒情偽則守益以堅¶
知益以眀小人之於是書也見其始利而終害小得而¶
大喪則悔悟懲創之心生世之小人多矣固有未甞知¶
<pb:KR2e0005_WYG_000-17a>¶
是書而其心術行事無不合者使其得是書而究之則¶
將有不為者矣然則所謂眀其説於天下為放絶之善¶
者詎可訾乎¶
#+PROPERTY: JUAN 卷首
<pb:KR2e0005_WYG_000-18a>¶
欽定四庫全書¶
　戰國䇿校注卷首　　　　宋　鮑彪　原注¶
　　　　　　　　　　　　元　吳師道補正¶
　卷一¶
　　東周(凡二十/二章)¶
　秦興師臨周章　　　秦攻宜陽章¶
　東周與西周戰章　　東周欲為稲章¶
　昭獻在陽翟章　　　秦假道於周章¶
<pb:KR2e0005_WYG_000-18b>¶
　楚攻雍氏章　　　　周最謂吕禮章¶
　周相吕倉章　　　　温人之周章¶
　或為周最章　　　　石行秦章¶
　蘇厲為周最章　　　謂周最曰章¶
　為周最謂魏王章　　趙取周之祭地章¶
　杜赫欲重景翠章　　周共太子死章¶
　三國隘秦章　　　　昌他亡西周章¶
　昭翦與東周惡章　　嚴氏為賊章¶
<pb:KR2e0005_WYG_000-19a>¶
　卷二¶
　　西周(凡十/七章)¶
　薛公以齊章　　　　秦攻魏將犀武章¶
　秦令樗里疢章　　　雍氏之役章¶
　周君之秦章　　　　蘇厲謂周君章¶
　楚兵在山南章　　　楚謂道於二周章¶
　司冦布章　　　　　秦召周君章¶
　犀武敗於伊闕章　　韓魏易地章¶
<pb:KR2e0005_WYG_000-19b>¶
　秦欲攻周章　　　　宫他謂周君章¶
　謂齊王曰章　　　　三國攻秦反章¶
　犀武敗周章¶
　卷三¶
　　秦一(凡十/三章)¶
　魏鞅亡魏入秦章　　蘇秦始將連横章¶
　秦恵王謂寒泉子章　冷向謂秦王章¶
　張儀説秦王章　　　張儀欲假秦兵章¶
<pb:KR2e0005_WYG_000-20a>¶
　司馬錯與張儀章　　張儀之殘樗里章¶
　張儀欲以漢中章　　楚攻魏張儀謂秦章¶
　田莘之為陳軫章　　張儀又惡陳軫章¶
　陳軫去楚之秦章¶
　卷四¶
　　秦二(凡十/六章)¶
　齊助楚攻秦章　　　楚絶齊章¶
　秦惠王死章　　　　義渠君之魏章¶
<pb:KR2e0005_WYG_000-20b>¶
　醫扁鵲章　　　　　秦武王謂甘茂章¶
　宜陽之役馮章謂章　甘茂攻宜陽章¶
　宜陽未得章　　　　宜陽之役楚畔秦章¶
　秦王謂甘茂章　　　甘茂亡秦且之齊章¶
　甘茂相秦章　　　　甘茂約秦章¶
　徑山之事章　　　　秦宣太后章¶
　卷五¶
　　秦三(凡十/七章)¶
<pb:KR2e0005_WYG_000-21a>¶
　薛公為魏謂魏冉章　秦客卿造章¶
　魏君謂魏冉章　　　謂魏冉曰和不成章¶
　謂穰侯曰章　　　　謂魏冉曰楚破秦章¶
　五國罷成睪章　　　范子因王稽章¶
　范雎至章　　　　　應侯謂昭王章¶
　秦攻韓圍陘章　　　應侯曰鄭人章¶
　天下之士章　　　　謂應侯曰君禽馬服章¶
　應侯失韓之汝南章　秦攻邯鄲十七月章¶
<pb:KR2e0005_WYG_000-21b>¶
　蔡澤見逐章¶
　卷六¶
　　秦四(凡十/章)¶
　秦取楚漢中章　　　薛公入魏而出齊女章¶
　三國攻秦入函谷章　秦昭王謂左右章¶
　楚魏戰於陘山章　　楚使者景鯉在秦章¶
　楚王使景鯉如秦章　秦王欲見頓弱章¶
　項襄王二十年章　　或為六國説秦王章¶
<pb:KR2e0005_WYG_000-22a>¶
　卷七¶
　　秦五(凡八/章)¶
　謂秦曰臣竊惑章　　秦王與中期章¶
　獻則謂公孫消章　　樓許約秦魏章¶
　濮陽人吕不韋章　　文信侯欲攻趙章¶
　文信侯出走章　　　四國為一章¶
　卷八¶
　　齊一(凡十/七章)¶
<pb:KR2e0005_WYG_000-22b>¶
　楚威王戰勝於徐州章齊將封田嬰於薛章¶
　靖郭君將成薛章　　靖郭君謂齊王章¶
　靖郭君善齊豹辨章　邯鄲之難趙求救章¶
　南梁之難韓氏請章　成侯鄒忌為齊相章¶
　田忌為齊將章　　　田忌亡齊而之楚章¶
　鄒忌事宣王章　　　鄒忌脩八尺章¶
　秦假道韓魏章　　　楚將伐齊魯親之章¶
　秦伐魏陳軫合三晉章蘇秦為趙合從說齊章¶
<pb:KR2e0005_WYG_000-23a>¶
　張儀為秦連横説齊章¶
　卷九¶
　　齊二(凡八/章)¶
　韓齊為與國章　　　張儀事秦惠王章¶
　犀首以梁為齊戰章　昭陽為楚伐魏章¶
　秦攻趙趙令樓緩章　權之難齊燕戰章¶
　秦攻趙長平齊楚救章或謂齊王曰周韓章¶
　卷十¶
<pb:KR2e0005_WYG_000-23b>¶
　　齊三(凡十/一章)¶
　楚王死太子在齊章　齊王夫人死章¶
　孟嘗君將入秦章　　孟甞君在薛章¶
　孟甞君奉夏侯章　　孟甞君讌坐章¶
　孟甞君舎人章　　　孟甞有舎人章¶
　孟甞君出行國章　　淳于髠一日章¶
　齊欲伐魏淳于髠謂齊王章¶
　卷十一¶
<pb:KR2e0005_WYG_000-24a>¶
　　齊四(凡十/一章)¶
　齊人有馮諼章　　　孟甞君為從章¶
　魯仲連謂孟甞君章　孟甞君逐於齊章¶
　齊宣王見顔斶章　　先生王斗章¶
　齊王使使者問趙章　齊人見田駢章¶
　管燕得罪章　　　　蘇秦自燕之齊章¶
　蘇秦謂齊王曰章¶
　卷十二¶
<pb:KR2e0005_WYG_000-24b>¶
　　齊五(一/章)¶
　蘇秦說齊閔王章¶
　卷十三¶
　　齊六(凡九/章)¶
　齊負郭之民章　　　王孫賈年十五章¶
　燕攻齊取七十餘成章燕攻齊齊破章¶
　貂勃常惡田單章　　田單將攻狄章¶
　濮上之事章　　　　齊王建入朝章¶
<pb:KR2e0005_WYG_000-25a>¶
　齊以淖君之亂章¶
　卷十四¶
　　楚一(凡二/十章)¶
　齊楚搆難章　　　　五國約秦以伐齊章¶
　荆宣王問羣臣章　　昭奚恤與彭城君章¶
　邯鄲之難昭奚恤謂楚章　江尹欲惡昭奚恤章¶
　江乙欲惡昭奚恤章　江乙説於安陵君章¶
　江乙為魏使於楚章　郢人有獄章¶
<pb:KR2e0005_WYG_000-25b>¶
　城渾出周章　　　　韓公叔有齊魏章¶
　魏氏惡昭奚恤章　　江乙惡昭奚恤章¶
　楚杜赫說楚王章　　楚王問於范環章¶
　蘇秦為趙合従說楚章張儀為秦破從連横章¶
　張儀相秦謂昭雎章　威王問於莫敖章¶
　卷十五¶
　　楚二(凡九/章)¶
　魏相翟強死章　　　齊秦約攻楚章¶
<pb:KR2e0005_WYG_000-26a>¶
　術視伐楚章　　　　四國伐楚章¶
　楚懐王拘張儀章　　楚王將出張子章¶
　秦敗楚漢中章　　　楚襄王為太子之時章¶
　女阿謂蘇子章¶
　卷十六¶
　　楚二(凡十/章)¶
　蘇子謂楚王曰章　　蘇秦之楚三日乃得見章¶
　楚王逐張儀於魏章　張儀之楚貧章¶
<pb:KR2e0005_WYG_000-26b>¶
　楚王令昭雎之楚章　張儀逐惠施於魏章¶
　五國伐秦魏欲和章　陳軫告楚之魏章¶
　秦伐宜陽楚王謂陳軫章　唐且見春申君章¶
　卷十七¶
　　楚四(凡十/三章)¶
　或謂楚王曰章　　　魏王遺楚王羙人章¶
　楚王后死章　　　　莊辛請楚襄王章¶
　齊明說卓滑章　　　或謂黄齊章¶
<pb:KR2e0005_WYG_000-27a>¶
　長沙之難章　　　　有獻不死之藥章¶
　客說春申君章　　　天下合從章¶
　汙明見春申君章　　楚考烈王無子章¶
　虞卿謂春申君章¶
　卷十八¶
　　趙一(凡十/七章)¶
　知伯從韓魏兵章　　知伯帥趙韓魏章¶
　張孟談既固趙宗章　晉畢陽之孫章¶
<pb:KR2e0005_WYG_000-27b>¶
　魏文侯借道章　　　秦韓圍梁燕趙救章¶
　腹繋為室章　　　　蘇秦說李兊章¶
　趙收天下且以伐齊章齊攻宋奉陽君不欲章¶
　甘茂為秦約魏章　　謂皮相國章¶
　或謂皮相國章　　　趙王封孟甞君以武城章¶
　謂趙王曰三晉合章¶
　卷十九¶
　　趙二(凡七/章)¶
<pb:KR2e0005_WYG_000-28a>¶
　蘇秦從燕之趙章　　秦攻趙蘇子為謂秦章¶
　張儀為秦連横說趙章武靈王平晝章¶
　王立周紹為傳章　　趙燕後胡服章¶
　王破原陽章¶
　卷二十¶
　　趙三(凡二十/三章)¶
　趙惠文王三十年章　趙使机郝之秦章¶
　齊破燕趙欲存章　　秦攻趙藺離石祁㧞章¶
<pb:KR2e0005_WYG_000-28b>¶
　富丁欲以趙合章　　魏因富丁章¶
　魏使人因平原君章　平原君請馮忌章¶
　平原君謂平陽君章　秦攻趙於長平章¶
　秦攻趙平原君使人章秦趙戰於長平章¶
　秦圍趙之邯鄲章　　說張相國章¶
　鄭同北見趙王章　　建信君貴於趙章¶
　衛靈公章　　　　　或謂建信君章¶
　苦城常謂建信章　　希冩見建信章¶
<pb:KR2e0005_WYG_000-29a>¶
　魏魀謂建信章　　　秦攻趙鼔鐸之章¶
　齊人李伯見孝成王章¶
　卷二十一¶
　　趙四(凡十/九章)¶
　為齊獻書趙王章　　齊欲攻宋秦令起賈章¶
　齊將攻宋而秦楚禁章五國伐秦無功罷於成皋章¶
　樓緩將使伏事章　　翟卿請趙王章¶
　燕封宋人榮蚠章　　三國攻秦趙攻中山章¶
<pb:KR2e0005_WYG_000-29b>¶
　趙使趙莊合從章　　翟章從梁來章¶
　馮忌為廬陵君章　　馮忌請見趙王章¶
　客見趙王曰章　　　秦攻魏取寧邑章¶
　趙使姚賈約韓魏章　魏敗楚於陘山章¶
　秦召春平侯章　　　趙太后新用事章¶
　秦使王翦章¶
　卷二十二¶
　　魏一(凡二十/七章)¶
<pb:KR2e0005_WYG_000-30a>¶
　知伯索地於魏章　　樂羊為魏將章¶
　西門豹為鄴令章　　文侯與虞人期章¶
　魏文侯與田子方章　魏武侯與諸大夫章¶
　魏公叔痤為魏將章　魏公叔痤病章¶
　蘇子為趙合從說魏章張儀為秦連横說魏章¶
　齊魏約而伐楚章　　蘇秦拘於魏章¶
　陳軫為秦使於齊章　張儀惡陳軫於衛章¶
　張儀欲窮陳軫章　　張儀走之魏章¶
<pb:KR2e0005_WYG_000-30b>¶
　張儀欲以魏合於秦韓章　張儀以秦相魏章¶
　張儀欲并相秦魏章　魏王將相張儀章¶
　楚許魏六城章　　　張儀告公仲章¶
　徐州之役犀首謂梁章秦敗東周與魏戰章¶
　齊王將見燕趙楚章　魏令公孫衍請和於秦章¶
　公孫衍為魏將章¶
　卷二十三¶
　　魏二(凡十/七章)¶
<pb:KR2e0005_WYG_000-31a>¶
　犀首田眄欲得齊魏章犀首見梁君章¶
　蘇代為田需說章　　史舉非犀首章¶
　楚王攻梁南章　　　魏惠王死章¶
　五國伐秦無功而還章魏文子田需周宵章¶
　魏王令惠施之楚章　魏惠王起境内衆章¶
　齊魏戰於馬陵章　　惠施為韓魏文章¶
　田需貴於魏王章　　秦召魏相信安君章¶
　秦楚攻魏圍皮氏章　龎葱與太子章¶
<pb:KR2e0005_WYG_000-31b>¶
　梁王魏嬰觴諸侯章¶
　卷二十四¶
　　魏三(凡十/章)¶
　秦約趙而伐魏章　　芒卯謂秦王章¶
　秦敗魏於華走芒卯章秦敗魏於華魏王且入朝章¶
　華軍之戰魏不勝章　齊欲伐魏魏使人章¶
　秦將伐魏魏王聞之章魏將與秦攻韓朱已章¶
　華陽君約魏魏王將封其子章¶
<pb:KR2e0005_WYG_000-32a>¶
　秦使趙攻魏魏謂趙王章¶
　卷二十五¶
　　魏四(凡二十/七章)¶
　獻書秦王曰章　　　八年謂魏王曰章¶
　魏王問張旄章　　　客謂司馬食其章¶
　魏秦伐楚魏王不欲章穰侯攻大梁章¶
　白珪謂新城君章　　秦攻韓之管章¶
　秦趙搆難而戰章　　長平之役平都君說章¶
<pb:KR2e0005_WYG_000-32b>¶
　樓梧約秦魏章　　　芮宋欲絶秦趙章¶
　為魏謂楚王曰章(連上/為一)管鼻之令翟強章¶
　成陽君欲以韓魏聽章秦㧞寧邑魏王令人章¶
　秦罷邯鄲攻魏章　　魏王欲攻邯鄲章¶
　周肖謂宫他章　　　周最善齊章¶
　周最入齊秦王怒章　秦魏為與國齊楚約章¶
　信陵君殺晉鄙章　　魏攻管而不下章¶
　魏王與龍陽君章　　秦攻魏急或謂魏王章¶
<pb:KR2e0005_WYG_000-33a>¶
　秦王使人謂安陵君章¶
　卷二十六¶
　　韓一(凡二十/四章)¶
　三晉已破知氏章　　成午從趙來章¶
　魏之圍邯鄲章　　　申子請仕章¶
　蘇秦為楚合從說韓章張儀為秦連横說韓章¶
　張儀謂齊王曰章　　楚昭獻相韓章¶
　秦攻陘韓使人章　　五國約而攻秦楚王為章¶
<pb:KR2e0005_WYG_000-33b>¶
　鄭彊載八百金章　　鄭彊之走張儀章¶
　宜陽之役楊達謂章　秦圍宜陽游騰謂章¶
　公仲以宜陽之故章　秦韓戰于濁澤章¶
　顔率見公仲章　　　韓公仲謂向夀章¶
　或謂公仲曰聽者章　韓公仲相齊楚之交善章¶
　王曰向也子曰章　　或謂魏王王儆章¶
　觀□謂春申章　　　公仲數不信於諸侯章¶
　卷二十七¶
<pb:KR2e0005_WYG_000-34a>¶
　　韓二(凡二十/一章)¶
　楚圍雍氏五月章　　楚圍雍氏韓令冷向章¶
　公仲為韓魏易地章　錡宣之教韓王章¶
　襄陵之役畢長謂章　公叔使馮君於秦章¶
　謂公叔曰公欲得章　謂公叔曰乘舟章¶
　齊令周最使鄭立章¶
　韓公叔與㡬瑟爭國鄭彊為楚章¶
　韓公叔與幾瑟爭國中庻子彊章¶
<pb:KR2e0005_WYG_000-34b>¶
　齊眀謂公叔曰章　　公叔將殺幾瑟也章¶
　公叔且殺幾瑟也章　謂新城君曰章¶
　胡衍之出幾瑟章　　幾瑟亡之楚章¶
　冷向謂韓咎章　　　楚令景鯉入韓章¶
　史疾為韓使楚章　　韓傀相韓章¶
　卷二十八¶
　　韓三(凡二十/四章)¶
　或謂韓公仲曰章　　或謂公仲曰今有一舉章¶
<pb:KR2e0005_WYG_000-35a>¶
　韓人攻宋秦王大怒章或謂韓王曰秦王欲章¶
　謂鄭王曰昭釐侯章　東孟之㑹章(今連上/為一)¶
　韓陽役於三川章　　秦大國也章¶
　張丑之合齊楚講章　或謂韓相國曰人之章¶
　公仲使韓珉之秦章　韓相公仲珉使韓侈章¶
　客卿為韓謂秦王曰(舊三章/為一)¶
　韓珉相齊章　　　　或謂山陽君曰章¶
　趙魏攻華陽韓謁急章秦招楚而伐齊章¶
<pb:KR2e0005_WYG_000-35b>¶
　韓氏逐向晉章　　　張登謂費綜章¶
　安邑之御史章　　　魏王為九里之盟章¶
　建信君輕韓熈章　　叚産謂新城君章¶
　段干越人謂新城君章¶
　卷二十九¶
　　燕一(凡十/五章)¶
　蘇秦將為從北說燕章奉陽君李兊章¶
　權之難燕再戰章　　燕文公時章¶
<pb:KR2e0005_WYG_000-36a>¶
　人有惡蘇秦於燕王章張儀為秦破從連横章¶
　宫他為燕使魏章　　蘇秦死其弟蘇代章¶
　燕王噲既立章　　　初蘇秦弟厲章¶
　燕代過魏章(舊三章相連鮑以後二章為一姚本/第三章别提作行恐當自是一章)¶
　燕昭王收破燕章　　齊伐宋宋急章¶
　蘇代謂燕昭王曰章　燕王謂蘇代曰章¶
　卷三十¶
　　燕二(凡十/四章)¶
<pb:KR2e0005_WYG_000-36b>¶
　秦召燕王章　　　　蘇代為奉陽君章¶
　奉陽君告朱讙章　　蘇代為燕說齊章¶
　蘇代自齊使人謂燕章蘇代自齊獻書於燕章¶
　陳翠合齊燕章　　　燕昭王且與天下伐齊章¶
　燕饑趙將伐之章　　昌國君樂章¶
　或獻書燕王章　　　客謂燕王曰章¶
　趙且伐燕蘇代為燕章齊魏爭燕章¶
　卷三十一¶
<pb:KR2e0005_WYG_000-37a>¶
　　燕三(凡五/章)¶
　齊韓魏共攻燕章　　張丑為質於燕章¶
　燕王喜使栗腹章　　秦并趙北向迎燕章¶
　燕太子丹質於秦章¶
　卷三十二¶
　　宋　衛(凡十/四章)¶
　齊攻宋宋使臧子章　公輸般為楚設¶
　犀首伐黄章　　　　梁王伐邯鄲章¶
<pb:KR2e0005_WYG_000-37b>¶
　謂大尹曰章　　　　宋與楚為兄弟章¶
　宋康王之時章　　　智伯欲伐衛章¶
　智伯欲襲衛章　　　秦攻衛之蒲章¶
　衛使客事魏章　　　衛嗣君病章¶
　衛嗣君時胥靡章　　衛人迎新婦章¶
　卷三十三¶
　　中山(凡十/章)¶
　魏文侯欲殘中山章　犀首立五王章¶
<pb:KR2e0005_WYG_000-38a>¶
　中山與燕趙為王章　司馬喜使趙章¶
　司馬喜三相中山章　隂姫與江姫爭為后章¶
　主父欲伐中山章　　中山君饗都士大夫章¶
　樂羊為魏將攻中山章昭王既息民章¶
#+PROPERTY: JUAN 校正凡例
<pb:KR2e0005_WYG_000-39a>¶
校正凡例¶
　一鮑更易䇿文元次殽亂欲從舊本則不見駮正之¶
　　意已著目録于前今據其本䟽辨凡注之謬誤者¶
　　抹之辨正則以正曰著之未明而改定者亦從此¶
　　例闕遺及他有發明者以補曰著之¶
　一鮑所改及加字并抹除字復存之或與一本合而¶
　　可通者從之而注其下他本字異義通者以一本¶
　　著之¶
<pb:KR2e0005_WYG_000-39b>¶
　一大事記與鮑說有當見或與今説有相發者則見¶
　　之不悉引¶
